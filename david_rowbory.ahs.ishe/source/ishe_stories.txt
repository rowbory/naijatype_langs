Ocɔn o onoŋ o ushi ni ikuruŋgbɔk	6ILadi ni adoke e iye	14	ISabo Ulau ni Ishɛnɔr	20Utarihi a Akoi e Ijok 	23Uyir e ime shin jẽẽ uJagaba	29Idɔi ni icɛŋ e iTifanu sha dur	32© SIL Nigeria 2020Reproductions allowed under
Creative Commons Licence: CC:BY-SA100 copies printed November 2020Ashɛ Bible Translation ProjectIshɛ ISO 639-3 [ahs]Uyir asheta o odẽ sha sho incɛŋ, cok o ubin ete she naa akpei kocak u sho ni isheu Agẽẽ ni iNasara. Hɛre yɔɔ aŋwɛ̃ne enye ni antɛɛ aɛi abom a yirkihe irɛm inyom ni isheukpe ete ocu e imbɔɔ sha naa ayei ishɛu ni ihara.Inte ke naa tuk uwɛɛ ke jẽhe Ushe hɛɛ icer hane inyom amɛɛk o ugur e iTɛŋgashe ni ishɛukpe ete. Ni icer hane, ke hã naa mɛɛk ugur o oye o Ushe takɔ, ke tara ni a mahe asheukpe ete ni a hweŋ ishɛu, a hweŋ irɛm oye ni ishɛu ni a tara a hweŋ eleta ni ehara e ishɛukpe uyir e ishɛu inyom shi naa akpei.Ni inomŋwẽ ete shi ke jẽ ashu o Ushe ni inyo e idoma ni oneŋ shocek ni iteu a Ashɛ, irɛɛ aner shakõ hã ka dutibɔɔ oshui ocu o uner e idoma sha naa adomi oye o Ushe ni Igẽ shãhã ni iNasara.Iyɔɔ i tuk inte she ni a tuk ashu hɛ aleta e ishɛukpe ete, ke dok icɔn inyom esha ni abom ni ke jɛ̃ɛ̃ ke dok irɛm e ishɛu hum. A sho ushaishi minɛ ni igur iyɔɔnɛ. Ke naa atuk akele ashɛukpe ete e imbɔɔ shi ta adɛtibɔɔ ni ihara a tuk obɔk ni icerhane, a cɛŋ igur e ishɛu ishɔuhane shãhã aŋwɛ̃ she shoka ni abom ni oshɔ̃ ete ke hweŋ uyir e ishɛukpe shi sho.Igurhane, hã isho hɛre e icɔn takɔ, ke bera ocu e iŋo shu hara igurhane u maa kocak, shu dutiŋo abin akom ni ishɛu a Ashɛ. Ke naa a tuk akele unom e idã ashɛukpete shé haribɔɔ ishɛukpete.Ke naa tuk uwɛɛ ke jẽhe aneke e imbɔɔ sha nɛnɛ ocu e imbɔɔ a cɔnɔ icɔnhane. Bik u gõõ ocɔn ocom hã o tɔkice, u yesha inte ni ubin o oye u jawa inte ishɛm ni ubin e iye shu she ke kpea. Onoŋ o ushi a sho ni igbɛm ni ejɛ a ahãrã. Imbɔɔ a yesha oyesha a tara ni a na acɛki e icima o uyir e imbɔɔ sha jẽa igbɛmhano. A ba a kpam unom a ajẽi kɛm e imbɔɔ sha jẽẽbɔɔ. Eŋgbɛnɛu e hɛɛ ni indɔk e iye ikuruŋgbɔk ɛti, “Inte onoŋ o ushi ke she jẽẽ yir igbɛm ni ejɛ a ahãrã.” Ikuruŋgbɔk a hɛɛ ni indɔk e iye eŋgbɛnɛu ɛti, “Ime in bema me abai hɛ ime shi in shei me ni icar amma bik shu yikiwa ime u hɛɛ ni onoŋ ɛti kusu, a mãã a jawa ime icar ni iŋo u tũ u jawa ni ke jẽẽ yir utɔk.” Eŋgbɛnɛu e yesha onoŋ o ushi a hɛɛ ni imbɔɔ ɛti, “Tɔ indɔkpe mi a bemi abai hã a shoi ni icar shãhã ma sha mãã a jawa icar ni ke kɔukpe iye ocu e ete she ba ni a gui a jawa yir bɛɛ?” Imbɔɔ a bema. Onoŋ o ushi o tusha icarhano ocuha o jẽhẽ ni eŋgbɛnɛu, eŋgbɛnɛu a kõ a ba. Ba hɛɛ ni indɔk e iye ikuruŋgbɔk ɛti, “Icarke iyɛɛ.” Iye a ai icarhano a tuk ni iworke e iye. Unom e igbɛmŋwe shu yɔk. Imbɔɔ sha shok ajẽãi, ko cak e imbɔɔ ko inyãã a kõ ni imeile e iye. [A] E wurta kɛm a na asho ni abur a anɛŋ, imbɔɔ a rusha adɔkbɔɔ ɛti, “Inte she jẽẽ nɛ fa? Ni enɛŋ e igbɛmhano bik a rusha inte ɛti ecok ete e gõõni be inyãã inte she hɛɛ ɛti uŋwɛ̃?” Onoŋ o ushi ko inyãã a hɛɛ ecok e iye, ko inyãã a hɛɛ ecok e iye. Unkpoŋ ɛti iye shi ga a hɛɛ ɛti iye a gõõni ‘Unkpoŋ’, a ba ni ikuruŋgbɔk kɛm, ikuruŋgbɔk a hɛɛ ɛti ecok e iye e gõõni ‘Ko cak’. Imbɔɔ a shok ajẽẽi a jẽẽbɔɔ. A jẽẽ a yɔk ni enɛŋ e imbɔɔ sha nyi azhe, e [tũ ukpai]tũã ekpai kɛm. Ko inyãã sha le ubin a alea, iye ka rusha imbɔɔ ɛti, “Ecok e inyime e gõõni be inyãã?” Imbɔɔ ka hɛɛ icok e imbɔɔ. Unkpoŋ a rusha iye e ikuruŋgbɔk ɛti, “Iŋo fa?” Ɛti, “Ime in gõõni ‘Ko cak.’” Tɔ abuhane ma sha ɛɛk sha hwa ne, ko cak a sho e ime, iye a ai abui a hwahe. Imbɔɔ ga shok a jẽẽbɔɔ, ga jẽ a yɔk ni enɛŋ e imbɔɔ sha tũã ehwɛile, iye ga kpea ku uyir mo odeshek. Imbɔɔ e jẽa kɛm ni enɛŋ e igbɛmŋwe, a jẽẽ a nyi a kõ amɛ̃ she hwa a aishi ajẽẽ a ba, ba tuk imbɔɔ udɔk ni a jẽhẽ imbɔɔ amɛ̃i. A sha ai amɛ̃i a kpam ugɔhɔ mi u durbɔɔ. Iye ka rusha imbɔɔ ɛti, “Inyime a hwɛŋ ecok e ime e gõõni ko cake? Amɛ̃hane a sho e ime ko cak.”A jẽẽ a nyi ni enɛŋ e igbɛmŋwe a jẽhẽbɔɔ enɛŋ a asherta. Ɛti, “Iŋo u gõõni inyãã?” Unkpoŋ a hɛɛ ecok e iye. Inceu a hɛɛ ecok e iye, ijok a hɛɛ ecok e iye, eŋgbɛnɛu a hɛɛ ecok e iye, ko cak e imbɔɔ a hɛɛ icok e imbɔɔ. Bik a ba ni iye ikuruŋgbɔk ɛti, “Ocok e ime o gõõni ko cak.” Ɛti, “Tɔ enɛŋ a asherta e inyime com.” Iye a hɛɛ ni abom e imbɔɔ ɛti, “Enɛŋ a ashertai e [a]sho e ko cak, ime in gõõni ko cak, uneke a nɛke asherti ni ukpoukpe.” Abom e imbɔɔ a dɛ̃ɛ̃shɛ̃ɛ̃ idɔr, iye a aak a sher e kala enɛŋe. A kõ ubin a alea a ba, iye ga gui a rusha imbɔɔ ɛti, “Ubin a aleahane sha kõ a ba ne ko cak, u sho e inyãã?” Imbɔɔ ɛti, “A sho ete ko cak.” Iye ɛti, “Tɔ ko cak a sho ecok e ime, uneke a nɛke abaŋi.” A kõ amɛ̃ she hwa shãhã abu bɛɛ a kõ a ba, ba hɛɛ ɛti, “Abu e inyime kɛ ko cak.” Iye a ai abuhano a hwahe kidoki ɛti ecok e iye e gõõni ko cak. Igbɛmhano i yɔk inom itar imbɔɔ a nɛnɛ ahwa e ihã ni hɛ ecok com e iye sha jẽhẽ ece e iye. Ko uŋwe sha kõ [preposition]a ba, a sho e imbɔɔ ko cak. Ecok e iye e gõõni ko cak. Hã a sho ihãã shi cika imbɔɔ sha hwa ni enɛŋ e igbɛmhano ni hɛ ecok e ikuruŋgbɔk sha tarke ece e iye [preposition]ɛti ko cak. [A]A A sha maa igbɛmŋwe she guishibɔɔ oshoi kɛm. Onoŋhano o haa ni akele e imbɔɔ ɛti, “A! Unerhanɛ a kpea ninɛ ni a kpea wa inte uyirhanɛ? Iye a shu oshuu ni inte tɔhɛ a gui a jawa inte ihã ishɔhɔ nɛ.” Imbɔɔ a yesha abom e imbɔɔ, a tũã oye ocuha, a kpam oyei ɛti imbɔɔ she aishihe icarke e imbɔɔ, imbɔɔ a hɛɛ ni eŋgbɛnɛu ɛti, “Iŋo u tuk inte ni ihãhanɛ. Hɛɛ ni indɔk me e iŋo no ikuruŋgbɔk ɛti a jawa yir icarke ete.” Eŋgbɛnɛu a gõõ acaa a ajẽẽi a ahɛɛi. Ko cak e imbɔɔ a shok ocuha ni uham a jẽẽ. Ko shu shɔŋ ni imbɔɔ a hɛɛ ni ikuruŋgbɔk ɛti, “U jaa icarke e ime, u jaa icarke e ime.” A aishihe icarke e imbɔɔ ko cak ni a bɔrke ikuruŋgbɔk. A tena a babɔɔ ni a nɛke iye ni ejɛ a ahãrã. Eŋgbɛnɛu sha sho indɔk hɛ e inyoŋ e eni, iye a sher ni iye, bik a sha maa a shok e ba kɛm, ikuruŋgbɔk a hɛɛ ni iye ɛti, “Tɔ iŋo shu jẽẽ ŋo, jẽẽ u hɛɛ ni ucɛ̃ e ime ɛti a tara [o]abin a anɔɔ ko tintiriŋ ni ime in ba ba in cikpa ni hum, iye ɛti ãhãã.” Enɛu sha ba ni udẽi, ni a nã ahaai ni akele e iye ubin e iye shu kpea ni enɛŋ e igbɛm ni ejɛ a ahãrã, iye a hɛɛ ɛti, “In bik in nɛke unerhane, a shina hwɛŋɛ ɛti iye a jawa ime ihã [ni onoŋ o ush ni a ni a]ni abom e ime onoŋ o ushihane.” Iye a ba a hɛɛ ni ucɛ̃i ɛti, “Ucako ɛti iŋo u hwɛŋ iworke e iye i sho icer icer ni iyɔɔ, hɛ e ishɔuhɔ no, u bei ikuli e itɛi u ŋwɛ̃ ni enɛŋ e com e iye sha cikpa no, iye bik a sho ni acikpii ni iye a ba yik adake hum ker iye a hwɛrke a tukadẽẽ e iŋo.” Ucɛ̃i e iye a yaa itɛi a bɛtɛ ni obe ni ujĩĩ e iye sha ba a cikpa. Iye sha sho ni abai, dik a ba per iworke ni itɛiha, iworke i lɔtɔ iyɔɔ. Iyɔɔ i tuk u jɛ̃ iwor e ikuruŋgbɔk shi sho ni ara ka acɔɔ acɔɔ ni hɛ o oɛ̃ɛ̃. Ke she gõõ nɛ, ke sher ni ehwɛŋe ɛti, isha, shãhã oɛ̃ɛ̃ o bi ce. Bik u le kidoki iŋo shu ce kidoki iŋo. Ke gõõ ni e maa ubiŋe. ---Ocicɔn, ta ta tai, akwai unɛɛ nyom nyom. Cok odẽhane a shei ni unɛɛ shu she shɔukpe e iye unɛɛhanɔ. Ecok o unɛɛha e gõõni iLadi, iye iLadi ko a jẽ ni hẽ, a shei ni unɛɛ shu she shɔukpe e iLadi sai iLadi [cok a]bik a jẽ ubuki, [ajẽ]eŋwɛɛ e ishe a jẽ a bema iLadi, bik a jẽ ko uŋwɛ a jẽ [preposition]jẽ a bema iLadi ni a nɛke usaurai. Abom e imbɔɔ a gõõ uham, a ba ba a foko iLadi, a foko iLadi, a ba ba nene iLadi.Be inyaai a bum a jẽbɔɔ ijẽẽ ni a hɛɛ iLadi ɛti a kpea icer ni aɛi.Be enɛɛha ocuha a ba ba yeshi iLadi [∅]ni a jẽẽbɔɔ iyeu o okpa, [sha jẽẽ iyeu okpahano, sai a cẽ ]shá jẽẽbɔɔ iyeu o okpai [a hɛɛ]iLadi ɛti a nɛke ni iye a kpea icer kita ni imbɔɔ a jẽẽbɔɔ, imbɔɔ a yike iLadi icerke, imbɔɔ a kpea icerke ocuha, a nene iLadi, iye a nene ukpa e iyeu o okpa e iye ni imau sha cẽa ni ecei, [a]enɛɛha a hɛɛ ɛti, “Hɛ a iLadi uyir e ishe inyom e iŋo nɛ, u nɛnɛ shu cẽa ni azhaŋo, u jawa ni ke cẽwa.” Imbɔɔ a nɛnɛ abinŋe a cẽhe, a ai abinŋe a cẽhe a jẽẽ ni eneŋ e iyeu o okpai, ko inya bik sha yepa, iLadi bik sha yepa okpai, imbɔɔ a hɛɛ ɛti, “Ɛhɛ u nɛke [ime shin yepa ni ni azha e ime eshe]ke she yepuwa.” Imbɔɔ a yeu okpai ko cak a tarahe iLadi. ILadi sha cẽa okpai, imbɔɔ a tũ uner anyiŋ ɛti unerha sha cẽhe iLadi okpai a ba yɔk ni udu nyom nyom no ko ribi, ka hɛɛ ɛti, “ALadi maa u rɛkpɛ amɛ u jawayir nike hwa.” ILadi a yɔkpɔɔ a rɛkpɛɛ [2:28]ɛti, “Hɛ! ALadi domi ishe nyom e iŋo shu rɛkpɛɛ amɛ ni idɛɛ o odako u jawa inte ni ke hwa?” ILadi a ga yɔkpɔɔ ɛti, “Hɛ! ALadi domin ishe inyom e iŋo kom shu rɛkpɛɛ amɛ ni ihwei a adakko u jawa inte nike hwa?” ILadi [ga rɛkpɛ a]a ga yɔkpɔɔ kama ayɔkpi inom har a toŋ a buile ni oshɔ a amɛhano. A toŋ a buile ica shi gɔŋ i ɔɔishẽ iLadi. Shi ɔɔishẽ iLadi, be inyaai a ba ude e ijẽẽ a ba a bei iLadi hãã a jɛ̃ɛ̃bɔɔ, a rusha [a]enɛɛ e imbɔɔ ko inyaa ɛti imbɔɔ a mɔkbɔɔ unomŋwe e imbɔɔ sha jẽ iLadi. [3:20] Ucɛi shucek inkoko shucei ni aeile e imbɔɔ a jẽẽ iyeu okpa ni ihaŋ o odui. [3:30] Sha jẽ a nã ããmi o okpa, a kõ imau, a gõõ iLadi ga ɛti, “Shi! Shi! Shi! Shi! Bik u jẽ ni aɛi, jẽ u hɛhe imama e ime, ɛti bik u jẽ ni aɛi u jẽ u hwea imama e ime, hwea imama e ime, ni u hwei ibaba e ime, ɛti atozeli e ime ni upankeke e ime, abɛ̃ɛ̃ bik a shei kɔɔ hã ki in hwa me abu, acei bik a shei kɔɔ, hã ki leme ohẽ, bik u jẽ jẽ u hwebɔɔ, kama bom wa nyiŋ ga ããma wa hweile iye ga sake abomi.” Ga ããma wa in tarke ga sake abomi inom, inkokoha a dẽẽ ko cẽi, a hɛ inkokoha ɛti, “Shi! Shi! Shi! Bik u jẽ ni aɛi, jẽ jẽ u hɛɛ imama e ime ɛti ime in hwei, ni u jɛ̃ ibaba e ime, ɛti ime in hwei, [abɛ̃ bik,]abu bik a shei kɔ ni abɛ̃ɛ̃, hã ki in hwa me, ohẽ bik o shei ce ni acei hã ki le me.” [4:45] [Sai iLadi a,] Inkokoha a tanke imaukpe ni a jẽi ni aɛi jẽ a hɛ be inyaa e iLadi ɛti, i””“Ma ba, in gõõ ubin nyom u na ããŋi a acẽ hã in jɛ me ubin hã amma ime in gõõ urɛm e iLadi u na ããŋi.” Imbɔɔ ka tena ocuha a ba, iye a ba ããma okpai iLadi ka hɛɛ ɛti, “Shi! Shi! Shi! Bik u jẽẽ ni aɛi jẽẽ u hwei imama e ime, bik u jẽẽ ni aɛi, jẽẽ u hwei ibaba e me, [bik in shei me ni,]bik abu a sheikɔɔ ni abɛ̃ɛ̃ hã ki in hwa me, [bik in shei me ni ohẽ, acei]bik ohɛ̃ o sheice ni acei, hã ki le me.”Imbɔɔ a jẽ ocuha, a jẽ a tara igwɛ o ushi ko cak, uzaki [a]u tara igwɛ o ushi ko cak ɛti, “[igwɛ o ushihano]””Iyaa be e iLadi a shek adɛk ni ohɛ̃ ni ko uŋwɛ ni a ba, igwɛ o ushihano imbɔɔ sha ba a tara, imbɔɔ shá tũã iLadi ni oshɔ amehano, ica i ɔɔshẽ iLadi sha tũã icahano. ILadi a sho hum.”Imbɔɔ a tara ko cak, sha tara ni uduhano ko cak, [idokin Allah, ɛti]idɔari a nyi a tũ icahano, a tũ iLadi ni oshɔ ame. Injo ɛti, “Hik! Hik! Idɔari ko lengelenge, ko lengelenge a gbɛrti anyi ni iye, iye a gõõ inyaa a nyi ni amehano har a tũ iLadi?” [7:31]Aner e igwar ɛti, “Tɔ ma nɛke injo ni a nyi, ma nɛke injo ni a nyi.”A nɛke injo, a jẽẽ a nyi ɛti, “Amɛ vee, amɛ sho, amɛ vee, amɛ sho.” Amɛ dik a ni etaka dik a ni etaka, injo ɛti, “Cehu! Cehu! Ime in ce me [ba]ma aishi ime, [ba]ma aishi ime enye.” Da kyar da kyar injoi a wur. Injo sha wur ocuha, idɔari a nyi, idɔari sha nyi ɛti, “Amɛ vee, amɛ sho, amɛ vee, amɛ sho.” Amɛ ocuha a shoo kɔɔ.Amɛ sha shoo kɔɔ ocuha, ko ingaŋ e ica goŋ [o]i goŋ ni yɔɔ[ce], [ko]ki wur,   a gɛkɛɛ ingaŋ e icai a ŋwe ni okuŋe. [8:42] Sha na agɛki iye iLadi ɛti, “Hɛ! [ba]Ma ŋwe ajen, [ba]ma ŋwe ajen ni a nɛnɛ [ken]ime mi udẽ u nyiŋ ni hẽẽ.” A ŋwe icai a shai aŋwããi, iye iLadi ɛti, “Kusu ma ŋwe ajen ni aŋwãã ma nɛke a tuk ime ikuk.”A ŋwãã icai, a ŋwãã icai a tũ iLadi. ILadi dik a taka eshea, dik a taka eshea. [9:15]Inyaa a tara adaka a adɛke ni a kpea ko uŋwe unom u nyiŋ, nishi a ba [tũhe iLa]a tũ iLadi ni icahano ocuha, [a kõi]a kpea ujɛi a bɛtɛɛ ni udẽi ka adɛi a aɛile e imbɔɔ ko nyanyanyar, iLadi a jɛka hum [a jẽi ni aɛi]a jẽẽi ni aɛile e imbɔɔ. Enɛɛ o oteukpe a dik a gõõ uhamŋwe sha ceebɔɔ, dik a gõõ uhamŋwe sha ceebɔɔ. [9:57]Eŋwɛ e ishe ka dik a ba a tɔke aɛi be iLadi hɛ ishe e iLadi.Iyɔɔ i tuk ni odẽhane, cok e igwe o ushi ko cak a shei ni ume e iye sha she a yɔk inceera, inceera iye a sho [iye a sho igwɛ oushi,]unɛɛ shu she ha. Ocicɔn kuru kuru tare. ---Isabo a sho uŋwɛne e iSoda a wur nim ocai a nɛnɛ ohau ni otɔɔ e iye, ni a yesha igwii a wurke ilau. Sha jẽẽ ni oshĩ e igõi sho yoo udɛ̃ ni egbak o ushi, a jẽẽ a jɛ̃ otai, enɛŋ a anɔ̃ɔ̃ e ibeu. [Iye a per ajo] sha wua ela iye a per ajo, ajoi kɔ a nyi ni otai ha ibeukpe i wusha. Iye a tar inyiŋ ni agwi i tẽ i nyi yɔɔ ni otai ehwɛile. Iye sha jẽ ni iye a jẽẽ a tũ ibeuhano, ashe ingurum nyom i nɔɔ hum, ingurumŋwe ocuha i mɛɛk i gbɛrke ni obɔke. [I] shi gbɛr, hã i tũhẽ yɔɔ anyi e iyɔɔ nim ocuha. Ocu e iye sha ŋwĩrŋa obɔke ni iye a tũ ni otaishe, ingurumŋwe i kpam inom. Iye a gbikpa ko giŋ, a tũ obɔke, umɛhɛ u shii.Iye a haa ni akele e iye ɛti, “Ã‘ã! Uŋwɛ̃ nyom iye u gbɛr ime ni oshɔ̃i ishɔhɔ nɛ?” Hɛ iye sha mɔrke ubiŋe e iye shu kpea ni iye. Iye a yeu okpaa a yeu okpaa, a tara ni adɛi o otaiha, ni a wua ke ela ni a per ajoi, per ajoi, ingurumha [bak]bik i gõõ idõõ e ela i wɔuu i wur. Shi wur i ba, iye a tar adake ko giŋ ni a per, ni a dɔ̃ɔ̃ ingurumhano a kõ a bai ka aɛi. Oye e ibɛukpe [preposition]a yirkihe ni hɛ e ihãã e iye sha nã ãhwai ni ocɔɔ com e ingurumha shi tuk [e]iye ikuk ni obɔke.A ba e nyĩã kɛm ni aɛi, inte ke jɛ̃ ingurumŋwe, ingurumhano i sho [ni a sho]ni ajee ni enii, a sha ŋwã a tũ ajee ni enii. A nã ãŋwã e ingurumŋwe kɛm, tɔhɛ a kpea ni a gõõ imbɔɔ sha yesha aneke ni oshɔ̃ɔ̃ a aɛi ɛti, “Ma ba, ma ba. A tena e jẽa kɛm, ni inte ni oshɔ̃ɔ̃ e imbɔɔ, ke jẽẽ e jɛ̃ iSabo a nã [a]agbɛɛ a agoi, sha nã agbɛi a agoihano hã e yɔkpi ocu, iye a jishii.” Aner o oteukpe a wur ko cak a ba a koŋwa ni aɛi e iSabo uŋwɛ̃ne e iSoda ni a nã ahɛɛi ɛti, “Ingurum hã ki nyɔr kɔɔ uneke ni igbɛtɛɛ, [o]ingwenɛ o wur hẽ gwẽẽ ni o dok iSabo ishɔhɔ nɛ?”Aneke a tɔk ni a nã ajɛ̃i ubin a ahaa a anyi ni ubin a adoŋe e iwor. Atɛtɛ sha kõ a ba a hɛɛ ɛti, “Ihɛ iyɔɔ nɛ imbɔɔ a nãhã a taba a jɛ̃i. Amma iSabo e isherta ushɛ e inɔr, a hã a sho e imbɔɔ, bik iSabo a buile, imbɔɔ sha jẽẽ a hɛɛ he adẽ e ihã ɛti uŋwɛ̃?” Atɛtɛhano a yesha oyeshaa ni a hɛɛ ni aner o oteukpe ɛti, “Tɔ ma jɛ̃, ma dɔŋ ajɛn nyim, ubin me e iye shu dok iSabo nɛ, ma dou Ushe ni a dɔŋe tan adẽ e ihã a ba ba rusha yir ke dak yir ubin a ahɛɛi.”Ni hum, iSabo sha nɔɔ [PRE]ocu o der o der ni sha guui,[a] sha shok, adɔmhano a nɛ̃nɛ̃ anɛŋe a hĩĩ iye.Iye a ba a kɔtɔɔ a yɔk omɛɛk ukou [ni yɔɔ]ni kɔɔ tɔ̃ɔ̃ ni a dɔŋ.Oyer e iSabo gwom, ulau ha ni Ashɛ e inɔr.---[...]Utarihi o Ukojok mi nɛ u sho ishɔuhane, ki she esha ener e ihwɛi bom a sho ni hum. Imbɔɔ a sho alau, ka wur ni uKagoro a jẽẽbɔɔ ilau udẽ o obẽ a Ashɛ. Imbɔɔ bik a jẽẽ, ka jẽẽ a tũã ni igõõ na Ajei, igõõ nyom Atõr no ni a aak a daak hum ocuha a jẽẽbɔɔ ilaukpe e imbɔɔ udẽ e inkojok. Imbɔɔ ka jẽẽ, a jẽẽ a dur ijok ni akoi a Akojok. Ocu o jẽẽ ni o ba, unyiŋ ni oshɔ e imbɔɔ, uŋwɛ shu cikii a hɛɛ shu kõi ɛti, ime shi in jẽẽ in jẽẽ in nɔɔ ni akoihano ni enɛŋ e ijok shi ki sho, ni in nɛhe in gui ni in hwa ihãrã e ewurta ko ankaŋ in jẽẽ. Iye a shok hum ote ha, a jẽẽi, jẽẽ a tɛr ateu a akoi a Akojok ni a jin aɛile e iye ni hum.Uner e ihwɛile a shok e iye, a cikpii ni igõõi, a jẽẽi udẽ a Atõr. Iye ga jẽẽ a dok enɛŋ ni oshĩĩ e igõõi a jin aɛile e iye hum. E iye oteukpe o gõõni Atõr. Uyɔɔ nɔko sha jẽẽi ni akoihano, e iye oteukpe o gõõni Akoi e ijok, hɛre ijok ki sho ni akoishe, iyɔ i tuk iye a tarke ecoke ɛti Akoi e ijok. Imbɔɔ Akojok a shok a kama a na aŋui ni akoihano. A kau iramŋwe e imbɔɔ ni hum, ni a kpea ko uŋwɛ e imbɔɔ ni hum. Bik u jẽẽ ni akoishe nik incɛŋ shu jɛ̃ enɛŋ ecom, enɛŋ e imbɔɔ shi ka sher iyɛile e imbɔɔ. Bik a sho ubin, a bik a bera adam, akwai itɛile e imbɔɔ shi ka sher ni hum. Nik incɛŋ ime shin na ayei nɛ, itɛihano i nɔɔ ni hum. Ni oshɔ e itɛihano, hã ke dik esherti [preposition] ba, ko be inyaa ni aɛile e imbɔɔ ni imarke e imbɔɔ a sho ni otɛile e imbɔɔ. Ahãmbazo a sho ni otɛile e imbɔɔ, anɔr e inbini a sho ni e imbɔɔ, anɔr e ijim a sho ni otɛile e imbɔɔ, anɔr e pada a sho ni otɛile e imbɔɔ. Agar a ankpaŋ imbɔɔ sha ba ni obur, e imbɔɔ utarihin ɛti imbɔɔ a sho a ankpaŋ. Imbɔɔ bik a ba, imbɔɔ ka ba a sher e imbɔɔ ni adɛi. Akojok a nɛnɛ imbɔɔ ni ocuha, imbɔɔ a sho shom aner e ijɛu. Imbɔɔ ka dẽẽ ni adɛi ni a jɛ̃ bik a sho ubin shu biwi u ba, imbɔɔ a aak a hɛɛhe aneke e imbɔɔ sha sho ni oshɔi. Ka kama a kpea inom, ka kama a kpea inom. Akwai enɛŋ ecom hum nik incɛŋ, ke shi ke hɛɛ ɛti otai o ungɛlɛ, enɛŋ e inte shi ke jẽẽ [preposition] e wa awaa nik incɛŋ sha kõ a hɛɛwa inte ɛti enɛŋ ecom e sho ni hum [preposition] amma inte nahã e jɛ̃ yir enɛŋe, bik a shei imbɔɔ sha kõ a hwɛŋ enɛŋe. Ni ocuha bik a sho iwa i ba ukojok, ko cak e imbɔɔ ka tõrõõ utɔke a nyibɔɔ hum. Aner e iwahano bik a ba, [hina]shina a doka imbɔɔ ba, ni ga cihe ohweihano ni okɔk. Sha cɛi ka dẽẽ ijɛukpe ni a hɛhe aneke e imbɔɔ sha sho ni oshɔi. Kɔtɔ inom, a kɔtɔ inom, a kɔtɔ inom, to iramŋwe e imbɔɔ ni ocuha i sho agutamai, kita a ba ni obur oyer o ucitta o ba o nyi. [Kojok] Akojok a kau ucitta ni akoihano shɔukpe e ishɛɛ tun ko ocui e imbɔɔ ka nee e ɔrɔ ucitta ni icɔk. Inte nɛ ke shok ke ɔrɔ ucitta ha ni icɔk. Kpea inom, kpea inom har ashu a ba a tan imbɔɔ a shai awurti a nyiŋ a nyiŋ a babɔɔ ni okuŋwe ni enɛŋ e imbɔɔ Akojok sha nɔ incɛŋ. A kama awurshi ishɔuhɔ, a kama awurshi ishɔuhɔ, har a ba a wusha a maabɔɔ. Akoihano ocuha a mɛɛkkɔ enyaŋ, a mɛɛk a sho enɛŋ e iram. Ni ateu a akoishe nik inceŋ hã ka kaupibɔɔ iram ni hum ba, ka hɛɛ ɛti akoi e inaŋgbishi kom no ni hum, a nyahe uneke akaupi e iram. Ko agɛ e inak hã ka yaribɔɔ inak a jẽẽbɔɔ hum ba domin abin a atɛtɛ sha kõ nik incɛŋ a na asho hum. Iyɔɔ i tuk Akojok ni Atõr a sho andɔk, a ga sho aŋwɛbɔ. Inaŋgbishi bik e wurta ni Atõr incɛŋ, bik sha tuk itasha, inaŋgbishi a Akojok bik a nahã ajẽẽi, tɔ a kama ajɛupi e imbɔɔ kom sai akojok a jẽẽ. Bik shi ga kpea ni Inkojok, inaŋgbishi a Atõr bik a nahã ajẽẽi ukojok, sai a jɛu sai a ba kita. A na akama ayitik ugai ume e ishahano, hɛ e imbɔɔ sha wur enɛŋ e nyiŋ ihwɛi ne e imbɔɔ, uner e inkojok ni uner a Atõr, iTeŋgashe a tuk ihwɛi hwɛi inyom e imbɔɔ no i taka alei e ihĩĩdẽ, o sho ishɔuhɔ. Ni amɛɛk adubu ahwɛi ni unyiŋ ni uhɛ̃ e entɔi iPastor ete ni inkojok a gõõni iReverend Egoh Yari, a nɛnɛ iye a kõ a jẽẽbɔɔ uJagaba. Ime in hɛɛ ɛti, “Tɔ, shei ime in jẽẽ uJagaba in jẽẽ in hwei.” Ime in jẽẽ in gar udu o uGurara ki idok ime. Amɛhano a cɔr a jee kɔ̃ɔ̃ ni ime. Ime shin gar udui, in tɔŋ Ucɛk shuha in tɔŋ in jẽẽ uKaura ni enɛŋ e iReverend Emmanuel Kura sha sho ni ocuha. Imbɔɔ ka yotiwa ime udẽi. Ime in shok ocuha in jẽẽ me uJagaba. In nyi ni uyɛi. Ime shin nyi, in nyi azhe in maa, kin wur ni iye e iReverend ke yara ohwea ni oteukpe ko cak. Ke jẽẽ ni intɛtɛha sha gõõni iJagaba. Iye a gõõ oyer e ime shin gar a ha anyi ni a hɛɛ ɛti ime in ba ni akele sha she inkɔ a tuk ime in gar udu ha ni oshɔ e iban ubin hã u dok iye ime. Iyɔɔ gi tuk unom e ihwɛile a yotiwa ime udẽ unyom shu tɔŋ Ariko. Oca sho shar unom e ihwɛile, ime in tɔŋ udẽ a Ariko. In nyi ateu o ushi ki dok ime. Shin ba ni udui, uneke a shei. Ime in dɛ̃ɛ̃ inom unomha har ko ocu aner abom sha ba awaa ni udui, imbɔɔ a ba a kõ ime a gar.Ocuha ikarke e ime i tarkɔɔ. Aŋwɛ abom ni oteuha e ince sho yoo ni udui a kpewa ime upaci ime in ai ela e imbɔɔ in rii udẽi in jẽẽ Agõŋ ni ushĩ ha. Ime shin jẽẽ Agõŋ, ucɛ̃ e ime ni aŋwɛ e ime a sheibɔɔ ni hum a jẽẽbɔɔ ni aɛi. “Uŋwɛyir sha gõõni iMonday G. Arams a cei ni uKaduna.” Ime in rɔɔ me Agõŋ.Ni ocai in dur udẽi in jẽẽ me uKojok. Ime shi in nyi uKojok a ta a jakibɔɔ iMonday. Bik a shei ni Ushe, ikɔm shi sho inak ihwɛi unomha ni uHambazo ime bik in jɛ̃ɛ̃ ime ni amɛ o uGurara. Unomha ime in jɛ̃ obɔk o Ushe. Iyɔɔ i tuk ime in hwɛŋ ɛti Ushe ku u jẽẽa ni ugã e iye. ---Unɔm unyom hum, unɔm o ulahadi, she wur kɛm ni ucɔc ke ba ni aɛi ni enomŋwe ba e sher ni aɛi ni aŋwɛ e ime, ni e jɛ̃ iTifanu sha nene igboŋe e iye ni a nene umashin a wurke. Aŋwɛ e ime a hɛɛ ɛti, “Ma jɛ̃ iTifanu, ma jɛ̃ iTifanu sha jẽẽ aperti o ubindiga.”Ashe ingenak [nyom]kom a ba a yeshi ɛti a dak a maa a jẽẽ a yik iye ni ushi, bik icɛŋ inyom i dur idɔishe e iye i ɔ̃ishe.Iye shi ga jẽẽ incɛŋ, a jẽẽ a nyi ni enɛŋe e ingenake sha kõ inake na ayai a alea. A jɛ̃ icɛŋe shi dur idɔishe i ɔ̃i, shi ɔ̃i, hã i ɔ̃i i maahe ko cak, [a]i dik [a]i shok [a]i jẽẽ [a]i nyi ni asangara e eti sha dɛ̃ɛ̃ hum. [Iye sha dɛ̃ɛ̃ incɛŋ] [Iye] Iyɔɔ shi[a] nɔ hum, iTifanu a jẽẽ a jɛ̃ icɛŋe, [inyom no i nɔ dai, ]iyɛɛ nɛ i nɔ nɛ uyir e iye sha perta hã a doki enɛŋe e iye sha dɛ̃ɛ̃ ni a per hɛ icɛŋe [diki]shi i nyi ni asangara i kana, ni [a]i ak [a]i nyiihẽ ecei ni iworke. Tɔ da iye a bera aperti ni ecei, iye a ri, a ri hã a jɛ̃i ecei, iye [e]a dɛ̃ɛ̃ ni a perke inɔm.Icɛŋe shi gõõ ogwi sho nyi ni iworke, [iye a]iyɔɔ i shok [a]i hwɔr [a]i wur. I wɔu wɔu wɔu wɔu wɔu [sha]ii nyi ni akoi kom.ITifanu a jɛ̃ shi naŋi yɔɔ ijii, iye a jẽẽ a dur ni ushaukpe a jirŋa a jirŋa a jirŋa, icɛŋe [a]i mɛɛk ecei [a]i ba ni imbɔɔ, a nyasha a tũhe. Tɔ iye iTifanu [∅]sha jẽ hum a sho ni uŋwɛnɛ e iNa'o, iJɔ̃ɔ̃n, iKoch.Ikoch a kõ ne iye ubindigai ni a per a takihe. Igbamŋwe icɛŋe i baŋa arege, ni ki incɛŋ i ni isho ni igbam. I nika aniki ni [iye a]i nyi ni akoiha, iTifanu a gui a jẽẽ a dur ni ushaukpe, a jirŋa a jirŋa a jirŋa, [iye ga]iyɔɔ i mɛɛk ecei [a]i ba, iye ga nyasha a tũhe.Tɔ ingenakha a kõ ni e iye igboŋe. Ingenakha a maa a per a taka, igbamŋwe e icɛŋha i ta yɔɔ, [a]i nɔ hum imbɔɔ a maa a per. Tɔ icɛŋe shi wur [na na]ni enɛŋ ecom e iyɔɔ shi nɔ odeshekha, [a]i cishihe idɔishe. A nene idɔishe [a ŋwahe, ]a ŋwarŋihe [dai]ni a kõ a babɔɔ [udẽ a] ni aɛi, e ba e nyia ni aɛi kom inte ke tẽna e jẽẽ. Ke jɛ̃ a sho idɔi ni icɛŋ. Tɔ andorok unomha iŋo shãhã e yeshibɔɔ, nimocuha a ba a kam ni enɛŋe a ashɛɛi e icɛŋe. Tɔ ke le ubin a alea unomha ni ijii!---
